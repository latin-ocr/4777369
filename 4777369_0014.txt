VI'

quo Cornelia se Caesaris beneficio auctam esse gloriatur, respondere sellae curulis geminatio-
nem, scilicet praeturae et consulatus, nam ab aedilitate Scipio ut patricius exclusus erat:
sorore stolata femina non indignus frater ad consulatum evectus. Harum igitur sententiarum
compagem non dissolvemus, sed firmabimus potius: opus enim es't additamento sicut senserat
iam Bahrensius, quo et structura verborum fulciatur et sententia expleatur, quam talem fere

fuisse suspicor: te Lepide et te Paulle, meum post fata levamen futurum, (nam iam in ipsa
fati consummatione me levastis), hortor ut exemplum patris secuti in honorum cursu feliciter
coepto perseveretis, sicut et fratrem meum, avunculum vestrum vidimus consulem. [nter-
cidit itaque distichon inter r. 64 et 65, quo subsequens fratris commemoratio praeparabatur.
Iam ad initium elegiae redeamus, cuius ars perfecta clarius apparebit, si scaenam eius
breviter adumbraverimus. Intravit pompa funebris ipsum gentis Aemiliae mausolaeum: iam restat
ultimum exsequiarum munuS, quo perfecto mortuae umbrae ad inferos descendere et Charontis
cymba aquas Stygias traicere licet: restat ut defunctae cineres in urna collecti in inferiore
monumenti cubic-ulo condantur. Nihil remansit ex mortali Corneliae corpore nisi ossa cremata
et umbra. lam Corneliae umbra corporis vinculis exsoluta in ipsius sepulcri limine ad suos
quos apud superos relictura est sese convertit ultimum eis vale dictura. Adest maritus in-
solabilis, adsunt liben' flentes: intrarunt sepulcri atrium -— fingere enim nobis licet similem
mausolaei dispositionem, qualem nobis aliquot monumenta, velut sepulcrum ad viam Latinam
a Peterseno olim descriptum (annal. instituti archaeol. 1860, 348 sqq.) repraesentant -- incipit
Cornelia: ‘Desine, Paulle marite, tuis lacrimis ,sepulcri mei quietem turbare velle3 nil agis,
nam ubi semel funebris pompa sepulcri ostium supergressa loca inferorum legibus subiecta in-
travit, nullis precibus effici potest ut ianua leti reserata mortuo reditus in luminis oras pateat.
Sic cst: σιδηρείη οἶμος Αἰδέω (ΑΡ. V11412) exorari nequit. Atque ut Dispater preces quas
fundis auribus percipiat —- quod fieri non potest, si quidem Stygiarum aquarum surda littora
lacrimas tuas antea iam bibent -- tamen vota tua irrita cadent. Superi enim votis moventur:
Charontis cymbam ubi umbra inscenderit, reditus ei occlusus est'. Non video quid in hoc
sententiarum nexu et ordine displicere possit, modo verba poetae sic distinguas:
Desine, Paulle, meum lacrimis urguere sepulcrum:
panditur ad nullos ianua nigra preceS,
cum semel infernas intrarunt funera leges:
non exorato stant adamante viae.
5 To licet orantem fuscae deus audiat aulae,
(nempe tuas lacrimas litora surda bibent)
vota movent superos: ubi portitor aera recepit,

obserat herbosos lurida porta rogos.

