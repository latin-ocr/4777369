IV

quod medio loeo legitur distichon, quod sententiarum cursum a filiorum appellatione ad filiae
admonitionem progredientem interrumpere videretur, eximendum et ut ex interpolatione natum
delendum esse censuit. Atqui ipsae rerum et hominum nobilium his 'versibus commemo-
ratorum rationes, si accuratius examinentur, tam apte concinunt ut quasi clamare videantur,
ne certam hanc temporis notam qua annus ipse quo hoc' carmen compositum sit indicatur, ei
per vim eripi patiamur.

Fuit enim quae loquitur Cornelia Scriboniae filia, quam antequam anno urbis 714
(Appian. B. C. V 23, Cassius Dio XLVIII 16) nuberet Octaviano Caesari ‘nuptam ante duobus
consular-ihm, ex altero etiam matrem' fuisse narrat Suetonius Aug. 62. Quin alter ille vir con-
sularis fuerit ipsius Corneliae pater dubitari nequit: minime vero cogitare licet de P. Cornelio
Scipione consule 716 (Borghesi opp. IV 70), qui propterea Scriboniae maritus non fuit, quod
post divortium demum factum ad consulatum pervenit: non potuit igitur a Suetonio vocari
consularis. Immo quaerendus est inter consules aetatis Caesarianae, neque video quid obstet
quominus P. Cornelium P. filium quem fastis Colotianis consulem suffectum 710 fuisse docemur
Corneliam genuisse statuamus. Huius itaque viri fuit filius P. Cornelius P. fil. P. nep. Scipio eos.
738, quem fratrem et consulem ‘quo tempore rapta soror* Cornelia Propertii testatur. Atque si
verum est quod certis aliquot exemplis *) ad Horatii carminum IV l, 9 compositis probare stu-
dui, Augustum ad consulatum viros generis nobilitate insignes fere ‘suo auno', id est trigesimo
tertio aetatis anno, evehere solitum esse. P. hunc Cornelium Scipionem Augusti privignum
annis 704s705 natum esse colligere possumus: Corneliae autem natales vix citra annum 706
proferre licet, nisi eam minorem quattuordecim annis Paullo nupsisse velimus. Ex duobus enim
filiis, quos in matrimonio Aemilii Lepidi Paulli, consulis 720 et censoris 732 (Borghesi opp. 1. 1.)‚
genuit, alter L. Aemilius Paullus consul factus 754, post 721 natus esse non potest: alter
M. Aemilius Lepidus fuit consul 759: ante 720 igitur nupsisse Corneliam Paullo consentaneum
est. Quamquam admodum adolescentula fuisse debet propter matris Scriboniae aetatem, quae
Juliam filiam 715 Octaviano natam anno 752 in exsilium prosecuta est, Atque si anno 720
Cornelia Paullo nupsit, post felix demum et diuturnum coniugium octodecim annorum rari
pro illius saeculi moribus exempli marito morte erepta est. Non satis has temporum rationes

expendit Hiibner, cum in versibus qui eis quos exscripsi praecedunt

55 Nec te, dulce caput, mater Scribonia, laesi.

in me mutatum quid nisi fata velis?

*) C. Asinius Gallus natus 713, consul 7463 L. Calpurnius Piso natus 705 (Tacit. ann. VI 10),
consul 739; C. Julius — sive rectius Jullus audit — Antonius natus 710711, consul 744.

