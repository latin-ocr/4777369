VN IVERSITATIS LITTERARIAE
GRYPHISWALDENSIS

PRO RECTORE

FRANciscvS cho SCHWANERT

(ΝΜ

CONGILIO ACADEMICO

S. D.

CIVIBVS ACADEMICIS.

Propertii earmina multo minus librariorum culpa quam propter ingeniosi et docti
poetae artificia obscuriora legentibus videri et magis interpretis quam emendatoris officium
flagitare nuper denuo comperi, cum ‘reginam elegiarum’ cum aliquot adolescentulis accuratius
legerem. Neque e re esse videtur hac scribendi occasione rursus mihi oblata idoneis aliquot
exemplis comprobare, quanta cautione in antiquarum litterarum monumentis recte tractandis
opus sit, ne medicina qua eis succurrere velis plus afferat detrimenti quam utilitatis. Atque
una praeter omnes emendandi ratione nisi egregie fallor prorsus abstinendum est in Propertio,
ea quae petitur ex interpolatorum versuum aucupio: quo in genere a vero aberravit is qui
ante hos decem annos aliquot huius 'carminis eximii versus docte explicuit, Aemilius Hiibner‚
in disputatione commentationibus in Mommseni honorem ab amicis oblatis inserta p. 98 sqq.
Is enim ex hoc versuum nexu

Te Lepide et te Paulle, meum post fata levamen:
condita sunt vestro lumina nostra sinu.
65 vidimus et fratrem sellam geminasse curulem:
consul quo factus tempore rapta soror.
filia, tu specimen censurae nata paternae,
fac teneas unum nos imitata virum.

et serie fulcite genus,

